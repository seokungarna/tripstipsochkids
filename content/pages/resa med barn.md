---
template: DefaultPage
slug: resa-med-barn
title: Resa med barn
featuredImage: '../../images/IMG_0414.jpg'
meta:
  description: Sida om resa med barn
  title: Resa med barn
---

Att resa med barn är inte alltid enkelt men det lika mycket ett minne och upplevelse som när man reser själv. Här delar jag med oss av våra resor, tips och råd. Jag har använt mig utav våra egna fotografier från resorna till 99% och eftersom vi gjort många resor innan barnen har jag även valt att inkludera en del om det ocksås. Vi försöker alltid att utgå ifrån vad vi vill göra och se på ett ställe och sen försöker vi att anpassa det med saker som barnen också vill göra och gillar. 

## Planera resan

Flygbiljetter kan det vara lite svårt att veta när man ska boka. Till långresor är det ofta bäst att boka långt i förväg för att få ett så bra pris som möjligt eller vänta till sista minuten men det kanske man inte vill göra när man ska resa med barn. Sen vi fick barn är flygtiden viktigare och vi väljer ofta lite bekvämare flygtider mitt på dagen nu för tiden om det är möjligt. 

Att bo på hotell är såklart trevligt men med små barn kanske det inte alltid är det bästa. Bor du på hotell måste du alltid gå till någon restaurang för att äta frukost, lunch och middag och det är dom inte alltid upplagda för speciellt inte om man är i en storstad. Det kan vara skönt att ha möjligheten att laga mat och äta frukost hemma i lugn och ro eftersom det ofta kan bli stressigt att hitta bra restauranger när barnen blir hungriga och vill ha mat direkt. Våra barn tycker att det är roligt att gå ut och äta ibland men för det mesta stannar dom nog helst hemma där man bor och äter där för att kunna göra andra saker som att spela brädspel, se på TV eller bara leka. Speciellt efter en hel dags turistande någonstans.

## Före resan

Innan man ska ut och resa kan man förbereda barnen genom att prata om resemålet, visa bilder och diskutera vad man kan göra där. Om det finns böcker eller filmer som passar kan man använda sig av det. Man kan också titta på en jordglob eller i en kartbok för att visa vart man befinner sig och hur långt bort man kommer att åka. 

Saker som kan vara bra att ha med på flygresan är böcker, surfplatta och hörlurar laddad med spel och film, lego, plus-plus, klistermärken, papper, pennor, kritor, suddgummi, pennvässare, spel som UNO eller Yatzy. Beroende på barnens ålder kan det vara bra att ha med lite leksaker som dom kan ha och leka med på hotellrummet/lägenheten/huset man ska bo i. Något man absolut inte får glömma till dom små barnen är ju såklart favorit gosedjuret som dom inte kan vara utan! 

Några saker som är bra att ha med sig för riktigt små barn är en bärsele, en bra resvagn som är lätt och enkel att fälla ihop och sätta ihop, portabel matstol eller t ex sack'n seat som är en matstol i tyg som man trär på en vanlig stol är verkligen jättebra att ha i länder där det inte alltid är så lätt att få tag på en barnstol på restaurangerna. Sack'n seat förvaras i en liten påse och tar knappt någon plats alls i bagaget.

## På flyget

När du flyger med små barn är ett tips att alltid ta med några extra kläder för barnen (och kanske även för dig själv om du har rum för det i handbagaget). Våtservetter är ett måste för alla möjliga olika anledningar, vanliga servetter och till dom allra minsta kan det vara en bra idé att ha med ett litet skötbord i tyg av något slag. Litet skötbord i tyg har vi haft ihopvikt under många år med barn under 2 år just för att kunna lägga i flygplanet där skötbordet är stenhårt men också för att kunna ha med om man behöver byta blöja utomhus eller på någon restaurang där dom inte alltid har skötbord utomlands.

Maten på flygplanet är ju inte alltid den bästa och brukar tyvärr många gånger vara rätt bortkastad att köpa speciellt till barnen. Vi har haft med gröt, välling och fruktklämmisar till våra barn när dom varit väldigt små. Det kan vara bra att ha med en liten plastskål eller nåt om man har med gröt så att man få lite varmt vatten till gröten där i av flygvärdinnorna. När barnen blivit lite äldre har vi ett flertal gånger tagit med lunchbox till dom med t ex pasta, köttbullar och ärtor som dom kan äta när dom är hungriga. Annat man kan ha med är frukt, kex, mackor, russin, chips och torkad frukt. Det är alltid bra att ha med lite saker att äta det funkar både när barnen är hungriga och uttråkade. Andra saker som kan vara bra att ta med är plastsked, plastmugg av något slag och nappflaska om man behöver det.

Jag hoppas att lite utav min erfarenhet ska ge hjälp till att inspirera och planera resor för andra!