---
template: SinglePost
title: Western Australia
slug: destinationer/australien/western-australien
status: Published
date: '2018-03-28'
featuredImage: '../../images/P1100426.jpg'
excerpt: This is an excerpt of Post Two
categories:
  - category: Australien
meta:
  description: Resa med barn i Western Australia
  title: Western Australia
---

## Perth

Perth är ett utav våra favoritställen i Australien, det är inte så stort för att ändå vara en ”stor stad” och det känns alltid vänligt och trevligt där. Det ligger väldigt nära havet om man vill ha sol och bad på stranden. CBD är inte så stort och är enkelt att gå runt i om man vill gå i affärer, restauranger eller på en pub. Det är nära till Swan River om man vill gå dit och strosa och se Bell Tower. Den enorma parken Kings Park and Botanic Garden är en jättebra park att vara i. Där finns lekplatser för barn och stora gräsmattor som man kan springa runt på. Man kan ha en picnic eller välja att äta på restaurang där. Det finns massor av olika växter, underbara träd och vackra vyer över Swan River och skyskraporna i CBD.

![alt text](/images/P1100426.jpg "Vy över Perth")

![alt text](/images/P1050078.jpg "Bell Tower i Perth")

Om man vill se lite mer runt omkring Perth kan man göra en utflykt till Fremantle. Det går alldeles utmärkt att ta tåget dit ifrån CBD eller åka bil om man har tillgång till det. Fremantle är en förort till Perth precis vid havet. Där kan man besöka Fremantle Market och i hamnen finns det massor av restauranger att äta på. Jag rekommenderar Little Creatures som är ett ölbryggeri. Dom har en restaurang i bryggeriet och när vi var där hade dem så goda musslor. Ölen är också väldigt god! Första gången vi var i Fremantle kändes det som att restaurangdelen på Little Creatures var ganska nyöppnat. När vi var där några år senare hade det blivit ett väldigt populärt ställe så det kan nog vara mycket folk där vissa tider på dagen och speciellt helgen.

![alt text](/images/P1050306.jpg "Fremantle Maket i Fremantle")

![alt text](/images/P1050326.jpg "Cottlesloe Beach i Perth")

Om man vill ha en stranddag är Cottlesloe Beach en mysig strand men kanske inte den bästa om man har små barn eftersom det kan vara lite vågigt där.  Ett annat ställe som vi tyckte var bra med små barn är Hillarys Marina Beach som är en liten strand i förorten Sorrento. Stranden skyddas av Hillarys Boat Harbour så vattnet är väldigt lugnt och sen finns det även en lekplats för barnen på stranden. I Hillarys Boat Harbour finns Breakwater som är ett stort trädäck byggt över vattnet. Där är massor av affärer, restauranger, caféer och barer. Det är ett jättetrevligt ställe att äta middag på eller bara ta en kopp kaffe.

![alt text](/images/IMAG1569.jpg "Hillarys Boat Harbour i Perth")

![alt text](/images/IMAG1526.jpg "Beach i Perth")

##Broome

Broome är en liten stad i Kimberley regionen på västkusten i Australien. Det är en gammal pärlfiskar by och det här finns mycket affärer med äkta pärlsmycken. När vi var i Broome bodde vi på Cable Beach Resort & Spa, det var ett mycket bra hotell vare sig du åker dit som ett par eller familj med barn. Dom har ett jättebra poolområde för familjer och sen finns det även en saltvattenpool endast för vuxna. Det finns lekplats och minigolf. Om man vill röra på sig finns där både ett gym och tennisbanor. Sunset Bar & Grill har en magnifik vy över Cable Beach och Indiska oceanen där man kan se solnedgången och kamelkaravanen som går över stranden.

![alt text](/images/P1050132.jpg "Cable Beach Resort & Spa i Broome")

![alt text](/images/P10502310.jpg "Solnedgång över Cable Beach i Broome")

I Broome tycker jag att man även bör göra ett besök på Matso’s Broome Brewery där man kan dricka deras underbara mangoöl. Den är fantastiskt god, särskilt om det är varmt ute (vilket det alltid är i Broome), den smakar öl och mango men är precis lagom söt och läskande.

![alt text](/images/P1050179.jpg "Matso's mangoöl i Broome")

Det finns flera bra kinesiska restauranger i Broome och sen tyckte vi att det var riktigt god kebab på den egyptiska restaurangen Land of Pharaos. Om man vill gå på bio när man är där kan man försöka pricka in en föreställning på Sun Pictures som ska ha världens äldsta utomhus bio.



