---
template: SinglePost
title: Queensland
slug: destinationer/australien/queensland
status: Featured / Published
date: '2018-03-27'
featuredImage: '../../images/P1040773.jpg'
excerpt: >-
  Etiam ac quam eget lectus venenatis ullamcorper sit amet non arcu. Nullam
  interdum arcu vitae augue pulvinar sodales. Sed non dui diam. Quisque lectus
  est, lobortis ac efficitur vitae, posuere a mauris. Phasellus ac dui
  pellentesque, lacinia risus ut, imperdiet eros.
categories:
  - category: Australien
meta:
  canonicalLink: ''
  description: Resa i Queensland
  noindex: false
  title: Queensland
---
## Palm Cove, Daintree National Park och Stora Barriärrevet

I Queensland bodde vi i mysiga Palm Cove som ligger ca 30 minuter norr om Cairns. Det var enkelt att ta en shuttle bus dit från flygplatsen. Där bodde vi på Novatel Palm Cove Resort, ett stort hotell, inte så mysigt och i behov av renovering. I Palm Cove händer det inte överdrivet mycket, det är ett ställe där du slappar vid poolen eller är på stranden. Men det är ett utmärkt ställe att bo på om du vill åka på dagsutflykter. I Queensland var vi innan vi fick barn men det går såklart utmärkt att resa dit med barn! 

![alt text](/images/P1040835.jpg "Palm Cove i Queensland")

Vi gjorde två olika utflykter där. Den ena var en privat guidad tur tillsammans med en familj med lite äldre barn upp till Daintree National Park. Det är en urgammal tropisk regnskog som blev World Heritage Site 1988. I delen Mossman Gorge gick vi genom regnskogen vi såg vackra, stora gamla träd, orkidéer och en massa andra plantor. Om man tittade noggrant kunde man se stora spindlar sittandes och vänta på mat i sina nät mellan träd och buskar. Vi åkte ut på en båttur på floden för att titta efter saltvattenkrokodiler. Vi såg två ganska stora och en liten krokodil unge. Sen var vi till Cape Tribulation som är spektakulärt med sina näst intill orörda stränder, vajande palmträd, regnskogen som möter havet och fullt av mangrove träd. Hit kan man såklart åka själv men man bör nog kolla upp terrängen och använda sig av en 4WD bil eftersom vägarna kan vara bökiga. När vi åkte dit var guiden tvungen att ta sats med bilen för att komma över ett ställe med mycket gropar och vatten som rann.

![alt text](/images/P1040744.jpg "Krokodil i Daintree National Park")

![alt text](/images/P1040773.jpg "Mangrove träd i Cape Tribulation")

![alt text](/images/P1040776.jpg "Strand och palmer i Cape Tribulation")

Vår andra utflykt var självklart ut på Stora Barriärrevet för en dags snorkling. Det måste man verkligen göra om man åker till Queensland, det är så underbart och vilken känsla det är att få simma runt bland korallerna och alla färgglada fiskar. Vi åkte till Cairns och tog en båt ut till revet där ifrån. Det var manet säsong när vi var där så man var tvungen att använda dräkter när man snorklade men det funkade fint. Man ser verkligen så mycket liv när man snorklar där det är färggranna koraller, stora sköldpaddor, clown fiskar som bor i sina anemoner, revhajar och mycket mer. Det är verkligen helt fantastiskt!

Vi vill verkligen åka tillbaka dit med barnen men vi vill helst att de ska vara så pass stora så att vi kan snorkla allihop.

