---
template: SinglePost
title: Northern Territory
slug: destinationer/australien/northern-territory
status: Published
date: '2018-05-25'
featuredImage: '../../images/P1040871.jpg'
excerpt: >-
  This is placeholder text that our web designers put here to make sure words
  appear properly on your website. This text is going to be replaced once the
  website is completed. You are currently reading text that is written in
  English, not any other language.
categories:
  - category: Australien
meta:
  description: Resa i Northern Territory
  title: Northern Territory
---
## Uluru-Ayers Rock 

Vi besökte Uluru och Kings Canyon på vår första resa utan barn och jag rekommenderar att man åker dit med lite äldre barn. Det är hett och sandigt och vill man se något så behöver man orka gå en hel del. När det gäller insekter ska man nog förbereda sig på att man kan se en del här speciellt på natten. Vi tog en guidad tur och på den sov man i ”bättre” tält med golv och sängar men i en del av tälten såg vi väldigt stora spindlar som vi hjälpte till att schasa ut och efter det var det ingen av oss som sov något vidare den natten.

![alt text](/images/P1040871.jpg "Uluru i Northern Territory")

![alt text](/images/P1040853.jpg "Camping i Northern Territory")

Det fanns ett stor gemensam toalettdel och på kvällen flög det omkring väldigt mycket insekter där så det var också lite obehagligt. Det finns säkert en del hotell i närheten om man föredrar det istället och beroende på hur äventyrligt man vill att det ska vara  Vi såg Uluru vid solnedgång och soluppgång och det var fantastiskt vackert att se det väldiga bergets färgskiftningar i rött, gult, oranget, rosa, lila. På morgonen gick vi en promenad runt Uluru på morgonen efter soluppgång innan det blev för varmt.

![alt text](/images/P1040949.jpg "Camping i Northern Territory")

## Kings Canyon

Efter Uluru åkte vi vidare med bil till Kings Canyon vilket tog runt 5 timmar. Landskapet är rött, sandigt, några buskar här och där och vägen är i princip spikrak men i kombination med en klarblå himmel och sol var det en väldigt vacker tur. När vi kom till Kings Canyon var det nästan kväll och vi skulle sova i tält där också. Den kvällen var dock alla (vi var 5 personer på turen) så trötta så vi sov väldigt gott trots alla insekter och att vi var mitt ute i öknen. Vid soluppgången morgonen efter började vi vår vandring upp på Kings Canyon eftersom det blir varmt där så fort. Det var verkligen ett äventyr att vandra upp där, vår guide påminde om Crocodile Dundee och berättade mycket om Kings Canyon, naturen, djurlivet och Aboriginals. Naturen och vyerna var magiska.

![alt text](/images/P1050032.jpg "Kings Canyon i Northern Territory")

![alt text](/images/P1050038.jpg "Kings Canyon i Northern Territory")

Efter vår vandring där och ett härligt bad i en pool i området åkte vi vidare till Alice Springs där vi var ute och åt och sov en natt. Det kanske är en bra stad men vi tyckte inte att det fanns något särskilt att se och jag kan tänka mig att det blir väldigt varmt där och att det finns väldigt mycket insekter där…
