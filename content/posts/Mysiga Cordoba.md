---
template: SinglePost
title: Mysiga Cordoba
slug: destinationer/spanien/mysiga-cordoba
status: Published
date: '2023-12-11'
featuredImage: '../../images/puntoromano.webp'
excerpt: >-
  This is placeholder text that our web designers put here to make sure words
  appear properly on your website. This text is going to be replaced once the
  website is completed. You are currently reading text that is written in
  English, not any other language.
categories:
  - category: Spanien
meta:
  description: Resa med barn till Cordoba
  title: Mysiga Cordoba
---
 Cordoba är en stad i Andalusien med mycket historia bakom sig. Här har både morerna och romarna varit och i staden finns en hel del kvar från deras tid. Cordoba är en mycket trivsam stad och det är härligt att vandra runt bland gränderna och smala gator i stadsdelen La Juderia.

 Min rekommendation är att välja ett boende i La Juderia om man bara är där över en weekend. Det är mysigt där med många små gator och gränder och nära till sevärdheter och restauranger åt olika håll. Det finns hotell i olika klasser vi valde den här gången ett två-stjärnigt hotell utan frukost och det höll väldigt god standard och service. Det heter [Cordoba Carpe Diem](https://hotelcordobacarpediem.com/). Det finns en hel del andra hotell och lägenheter att välja på men vi tyckte läget och priset var bra på det här. Första morgonen åt vi frukost på ett litet fik som låg precis runt hörnet och dom hade mycket att välja på och allt smakade mycket bra. 

 Vi åt en hel del i Cordoba så jag tänkte passa på att dela med mig lite av de olika rätterna och restaurangerna vi var till. Det finns mycket restauranger att välja på av olika slag. I Cordoba är man känd för den kalla soppan Salmorejo som är en mix av tomater, bröd, vitlök, olivolja och salt som sedan serveras med en toppning av iberisk skinka och kokt ägg. Annan mat som är typiskt från Cordoba är Flamenquines som är en stekt rulle av fläskkött som innehåller skinka och ost och serveras uppskuren i bitar och även ”rabo de toro”-oxsvans äts mycket här t ex i form av croquetter eller grytor. 
 
 Vi valde att gå till [Bodegas Mezquita Corregidor](https://www.bodegasmezquita.com/corregidor/) första kvällen och dom hade väldig god mat. Vi delade på lite av varje som selección de queso cordobeses, berenjemas califales, croquetas de jamón och rabo de toro, camarones och flamenquines och var väldigt nöjda med det. Bodegas Mezquitas har flera restauranger i kvarteret som ska vara lika bra dom. 

Runt Plaza Corredera finns mycket restauranger och det är ett trevligt ställe att t ex luncha på. Vi åt lunch på Tu Pescaito och det var mycket gott alltihop. Runt Plaza de las Tendillas är det också en hel del restauranger. Vi valde en restaurang på en utav gatorna bredvid plazan som heter Restaurante Viva Urban Food. Dom hade bra mat, fantastiska revbensspjäll, både aguacate de brasa och langostinos en salsa rosa var supergoda men personalen var tyvärr inte överdrivet trevlig. 

Vi körde även en pannkaksfrukost på [The Club](https://the-club.es/) och barnen älskade det. Dom beställde in ”panncake party” som var en stor bricka med både bacon, äggröra, pannkakor, frukt, sylt, grädde, nutella mm och sen milkshake till det. Dom har även annan frukost mat som English breakfast, yoghurt, ägg, toasts, bagels. Mycket gott!

Vi hann även med en hel del kultur i Cordoba och barnen skötte sig ovanligt bra. Vi började lördag morgon med ett besök till La Mezquita som är utav världsarven i Cordoba och det ligger i La Juderia. Det var från början en moské men blev sedan en katedral och nu är det en moskékatedral. Man går in vid det stora klocktornet och över apelsintorget. Byggnaden är stor och vi gick nog omkring där inne i över en timme.


 ![alt text](/images/lamezquita.webp "La Mezquita")

 5 minuters promenad ifrån La Mezquita ligger Alcazar of the Christian Monarchs. Där kan man klättra upp i ett utav tornen eller strosa runt i den vackra trädgården. Det var lång kö till tornen när vi var där och barnen hade ingen lust att stå i kö så vi valde att gå runt i trädgården istället. Efter det gick vi över floden Guadalquivir på bron Punto Romano. På andra sidan floden fanns det en lekpark som vi stannade vid en stund så att barnen kunde leka. Senare på dagen såg vi Tempo Romano som är lämningar sedan romarnas tid i staden och sen besökte vi Palacio de Viana och gick runt och såg de 12 vackra patiorna som finns där. 

  ![alt text](/images/palacioviana.webp "Palacio de Viana")

 En bit utanför Cordoba ligger även Castillo de Almodovar som är ett gammalt medeltidsslott. Vi besökte inte det den här gången men jag tror att det är ett roligt ställe att åka till för barn och vuxna. Vi ska garanterat åka dit nästa gång vi är i Cordoba!