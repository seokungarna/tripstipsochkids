---
template: SinglePost
title: Hawaii-Oahu
slug: destinationer/usa/hawaii-oahu
status: Published
date: '2018-03-28'
featuredImage: '../../images/P1140616.jpg'
excerpt: This is an excerpt of Post Two
categories:
  - category: USA
meta:
  description: Resa med barn på Hawaii
  title: Hawaii-Oahu
---
Efter att vi varit på Big Island flög vi över till Oahu och Honolulu där vi bodde på hotellet Coconut Waikiki Hotel som låg precis vid Ala Wai Canal. Det tar ca 10 minuter att gå ner till Waikiki Beach där ifrån. Rummet på hotellet var bra och frukosten var ok. I Honolulu tillbringar de flesta turister sina dagar någonstans längs Waikiki Beach. Den stranden är verkligen lång och bjuder både på höga vågor och lugnare delar som kanske passar bäst för en barnfamilj. Utanför hotellet Hilton finns en anlagd lagun där man kan bada och leka på stranden en stund. Det var ett bra ställe för barnen med det lugna vatten lagunen erbjöd.

![alt text](/images/P1140613.jpg "Ala Wai Canal i Honolulu")

![alt text](/images/P1140616.jpg "Kuhio Beach i Honolulu")

![alt text](/images/P1140593.jpg "Waikiki beach i Honolulu")

Vid Kuhio Beach som är en del på Waikiki Beach har de byggt vågbrytare så att man kan leka och simma i det lugna vattnet och där fanns mycket fiskar att titta på, perfekt för små barn! 

Om man vill vara lite kulturell i Honolulu finns Bishop Museum som också är ett gammalt palats med väldigt vacker arkitektur. Där kan man hitta världens största samling av Polynesisk kultur och det finns mycket naturhistoria från Hawaii. I en annan byggnad som är byggd finns t ex en liten vulkan för barn, man kan gå in i vulkanen och titta och det finns även en rutschkana i vulkanen. 

Ala Moana Center, ett stort shopping center med mycket affärer, restauranger och caféer. Om man gillar shopping ska man ta sig dit. Ett annat shopping center som vi hade gångavstånd till från hotellet var Level 1, det är mindre än Ala Moana Center men det hade också en hel del affärer och mycket restauranger för lunch och middag.

![alt text](/images/P1140548.jpg "Vy över Honolulu taget från Diamon Head")

Det finns mycket utflykter man kan göra t ex Diamond Head som är en gammal vulkan som man kan bestiga och se på utsikten över Honolulu. Det är bäst att gå upp på toppen på morgonen när det inte är för varmt och ta med vatten. Det är en rätt lätt promenad och jag hade vårt yngsta barn i sele på ryggen. Något som var en smula obehagligt var att man var tvungen att gå på smala vägar genom berget men i efterhand fick vi reda på att man kan gå en annan väg också. Det var en väldigt imponerande utsikt ifrån Diamond Head! Man kan se hela Honolulu med omnejd! 

![alt text](/images/P1140574.jpg "Kalama beach på Oahu")

![alt text](/images/P1140535.jpg "Natur längs vägen på Oahu")

Ko Olina som ligger ca 40 minuter ifrån Honolulu har tre anlagda laguner med fantastiska stränder (sanden är importerad från Australien) och vatten att bada i. Vi åkte runt hela ön för att se det mesta, först upp till norr och sedan ner längs östkusten och tillbaks till Honolulu. Vägen går mest längs kusten och är verkligen värd att åka. Om man åker på Palik Hwy kan man stanna och titta/ta foton på de magnifika vyerna där och sen kommer man köra i en tunnel genom bergen där.

![alt text](/images/20150507_0956270.jpg "Ko Olina på Oahu")

I Honolulu åt vi på Denny’s ett par gånger, en amerikansk restaurang som var jättebra för barnen. Vi provade även Cheeseburger in Paradise för lunch en dag vilket var rätt ok och The Cheesecake Factory. Marukame Udon Waikiki är en japansk restaurang som är mycket populär för sina nudelsoppor. Dom hade jättegod mat till ett mycket bra pris och det var en lång kö utanför restaurangen innan de öppnade upp för lunch vilket säger rätt mycket  

Hawaii var fantastiskt och jag rekommenderar det verkligen och Hawaii med barn funkar hur bra som helst. Vi kommer definitivt åka tillbaka flera gånger om vi kan!
