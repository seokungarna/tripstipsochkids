---
template: SinglePost
title: Kalifornien-Highway 1 San Fransisco till Los Angeles
slug: destinationer/usa/kalifornien-highway1-san-fransisco-till-los-angeles
status: Published
date: '2018-05-25'
featuredImage: '../../images/P1130874.jpg'
excerpt: >-
  This is placeholder text that our web designers put here to make sure words
  appear properly on your website. This text is going to be replaced once the
  website is completed. You are currently reading text that is written in
  English, not any other language.
categories:
  - category: USA
meta:
  description: Resa med barn i Kalifornien
  title: Kalifornien-Highway 1 San Fransisco till Los Angeles
---
## San Fransisco till Los Angeles

Efter att ha varit i San Fransisco tog vi bilen vidare längs Highway 1. Kustvägen Highway 1 går längs kusten hela vägen ner till San Diego och för att få se de vackraste vyerna är det bästa att åka uppifrån och ner eftersom man då hamnar på rätt sida av vägen. Vi hade ca en vecka på oss ner till Los Angeles och det var bra för det finns så mycket att se längs vägen. Det är en fantastisk väg att åka och den bästa kustväg vi åkt!

Vårt första stopp för natten var Monterey. Vi gjorde ett kort stopp vid Pigeon Point Light Station bara för att se på fyren och de vackra omgivningarna och eftersom vi var där på våren var det massor av gula och rosa blommor över klipporna, så färgglatt och fantastiskt vackert!

![alt text](/images/P1130738.jpg "Pigeon Point Light Station")

Eftersom vi bara hade en dag i Monterey hade vi bestämt att vi ville se Monterey Bay Aquarium vi hade läst en del om att det skulle vara ett mycket bra akvarium. Det påminner en hel del om det akvarium som är med i Pixar filmen ”Hitta Doris”. Innan det åt vi smaskiga hamburgare till lunch på Johnny Rockets. Akvariumet var stort och det fanns så mycket att se för oss och barnen. Jag kan verkligen rekommendera det om man är intresserad av fiskar och marint liv. På kvällen åt vi middag på Domenico’s on the Wharf som var en mycket bra fiskrestaurang. Vi åt jättegod fisk, kallt gott vitt vin och satt precis vid fönstret där vi kunde se två sälar som jagade fisk medans vi åt middag vilket gladde barnen :)

![alt text](/images/P1130761.jpg "Maneter på Monterey Bay Aquarium")

![alt text](/images/P1130778.jpg "Akvarium på Monterey Bay Aquarium")

I Monterey bodde vi på ett motell som heter Stadge Coach Lodge Monterey. Motellet hade gratis parkering, rummen var bra städade med mycket utrymme, sängarna var sköna, det tog bara några minuter att åka med bil till piren eller citykärnan och vi fick en kontinental frukost på morgonen som var helt ok och priset för rummet var också bra. Bra värde för pengarna helt enkelt!

Nästa dag skulle vi vidare mot Big Sur och då tog vi 17 mile drive från Monterey till Carmel-By-The-Sea, det kostade 10$ vägen går längs med kusten och vi gjorde många stopp för att gå ut och titta på den vackra naturen som Spanish Bay View Point, Bird Rock Vista Point (där kan man se och höra mycket fåglar och sjölejon), Sunset Point Overlook, Lone Cypress, Ghost Tree.

![alt text](/images/P1130803.jpg "Bird Rock Vista Point på 17 mile drive")

![alt text](/images/P1130829.jpg "Lone Cypress på 17 mile drive")

Carmel-By-The-Sea är en väldigt charmig liten stad med mycket vackra hus, vissa ser ut som hobbit-hus från Sagan om Ringen. Vi gick runt en del i staden och åt lunch där.

Sen åkte vi vidare och gjorde bara ett kort stopp på vägen till Big Sur för att ta några kort vid Bixby Creek Bridge.

![alt text](/images/P1130874.jpg "Vy längs kust sträckan")

![alt text](/images/P1130875.jpg "Bixby Creek Bridge")

## Big Sur

I Big Sur kan du vandra i underbara skogar och se jätteträd som svajar. Vi bodde två nätter på Big Sur River Inn. Där hyrde vi en liten stuga, restaurangen hade jättebra mat och frukost och burritosarna på Burrito bar var också bra! Om man bara vill ha lugn och ro och lyssna på skogen kan man gå till baksidan av Big Sur River Inn där man kan sitta i trädgårdsmöbler som står i floden. Dock upptäckte vi att i gräset runt floden fanns en massa flugor som bets eftersom båda barnen fick en massa bett efter att ha lekt på gräsmattan i ca 5 minuter. En annan sak som var lite irriterande var trafiken på natten på Highway 1, eftersom stugorna låg en liten bit från vägen kunde man höra trafiken rätt väl och det var en hel del trafik faktiskt. Eftersom vi var två nätter här hade vi en hel dag då vi kunde utforska Big Sur.

![alt text](/images/P1130991.jpg "Big Sur River Inn")

Först åkte vi till Pfeiffer National Park och där började dagen med att vi såg sex stora kondorer som svävade över oss. Sen såg vi mängder av stora redwood träd. Eftersom vi var i en nationalpark tänkte vi att vi borde göra någon liten vandring så vi tog barnen och vagnen och började gå mot Pfeiffer falls och Valley View. Vandringen var ca 3 kilometer. De flesta sträckor gick fint även med vagn men eftersom vägen går uppåt och var i skog var det lite trixigt här och var och då var vi tvungna att bära vagnen. Men vi kom upp, både till vattenfallet och den vackra utsikten över dalen :) Vi var där i april och det var rätt varmt och lite vatten så vattenfallet var inte så mycket att se men dalen var vacker och vandringen var väldigt trevlig den med.

![alt text](/images/P1130895.jpg "Kondorer som svävar över Pfeiffer Nationa Park")

Efter det åkte vi vidare till Andrew Molera State Park och gick en liten hike där med till Molera Beach. Det var inte långt, ca 1 kilometer enkel väg men vår yngsta sov och vi behövde ha honom i vagnen och vandringen började med att man behöver komma över Big Sur River. Vi bar vagnen över och lyckades med det utan att ramla i :) Efter det var vägen jättebra att gå med vagn. Man går genom en äng och på våren är det blommor överallt och man ser höga kullar bakom ängarna, det var vackert! Stranden var också fin men den var ganska stenig och en hel det vågor så det var inte så inbjudande för bad.

![alt text](/images/P1130943.jpg "Molera Beach i Big Sur")

![alt text](/images/P1130973.jpg "Blomsteräng i Andrew Molera State Park")

Dagen därpå åkte vi vidare mot Morro Bay och på vägen stannade vi vid Ragged Point där man har utsikt över kusten och det finns restaurang för lunch eller fika. Vi stannade också vid Elephant Seal Vista Point en liten bit norr om San Simeon för att se det stora, lata sjöelefanterna ligga över hela stranden. Dom gör inte mycket mer än ligger där och viftar bort flugor från huvudena.

![alt text](/images/P1140086.jpg "Sjöelefanter vid Elephant Seal Vista Point")

## Morro Bay

Vi stannade bara en natt i Morro Bay på Inn at Morro Bay. Det första vi gjorde när vi kom dit var att ta ett dopp i poolen. Om man gick ner till vattnet vid värdshuset kunde man se massor av fåglar i sina bon i träden och solnedgången var väldigt vacker där. Det fanns mycket av restauranger att välja på om man åker till Embarcadero. Eftersom vi inte var så länge i Morro Bay vet jag inte så mycket mer om staden men det verkade var en mysig, liten kuststad

![alt text](/images/P1140110.jpg "Morro Bay")

## Solvang

Efter Morro Bay åkte vi en bit ifrån kusten upp till Solvang i Santa Ynez Valley. Det är en stad med dansk arkitektur på många utav husen, väderkvarnar och mycket vingårdar. En väldigt mysig stad men ganska turistig. Vi bodde på Wine Valley Inn & Cottages i två nätter och där kunde man ha en liten vinprovning på hotellet på kvällen om man ville det. Rummen var bra, rymliga och rena. Frukosten var bra och det fanns ett litet gym där om man ville träna. Man kan hitta mycket restauranger med danska namn i stadskärnan och om man har bil kan man åka till El Rancho Market där man kan hitta många olika alternativ som take-away. Vi gjorde det en kväll och det var väldigt bra mat. Vi gjorde också en liten utflykt till Santa Barbara och åt lunch och det var en härlig stad precis vid vattnet!

![alt text](/images/P1140131.jpg "Väderkvarn i Solvang")

![alt text](/images/P1140139.jpg "Santa Barbara")

## Calabasas

På vägen till Calabasas stannade vi i Malibu och åt god pizza på D’Amores. Bra ett tips om man vill äta god pizza!
För oss som reste med två små barn var Calabasas jättebra! Det är inget speciellt där och inget man måste se som turist mest bara lugnt och trevligt. Vi stannade där två nätter på Hilton Garden Inn som var jättebra! Rummen var bra, det fanns ett bra gym och pool, frukosten var verkligen bra! Vi gick ett flertal gånger till The Common för att äta lunch/middag och gå i affärer. Det var ett väldigt bra ställe att vara på med barn och det finns en stor damm där också med fiskar och sköldpaddor som dom kunde titta på. Dom har Barnes & Nobles där också som blev vår favoritaffär eftersom de hade en väldigt bra barnavdelning med böcker och saker de kunde leka med samtidigt som vi kunde turas om att titta på böcker vi var intresserade av. Det finns en del bra lekplatser runt Calabasas också.

![alt text](/images/20150421_144157.jpg "Sköldpaddor i Calabasas")
