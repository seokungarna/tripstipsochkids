---
template: SinglePost
title: Sydney-"världens vackraste stad"
slug: destinationer/australien/sydney
status: Featured / Published
date: '2018-03-27'
featuredImage: '../../images/P1040557.jpg'
excerpt: >-
  Etiam ac quam eget lectus venenatis ullamcorper sit amet non arcu. Nullam
  interdum arcu vitae augue pulvinar sodales. Sed non dui diam. Quisque lectus
  est, lobortis ac efficitur vitae, posuere a mauris. Phasellus ac dui
  pellentesque, lacinia risus ut, imperdiet eros.
categories:
  - category: Australien
meta:
  canonicalLink: ''
  description: Resa med barn till Sydney
  noindex: false
  title: Sydney-"världens vackraste stad"
---

Sydney måste vara en av världens vackraste städer, den ligger där omringad av blått vatten med stränder, öar och gröna parker. Helt underbar med andra ord!

I Darling Harbour kan man strosa runt bredvid vattnet och sätta sig på någon utav de trevliga restaurangerna där. Det finns en IMAX bio och där ligger även akvarium, zoo och Madame Tussauds. 

The Rocks som är en historisk del av staden är också ett trevligt område att gå runt i. Det var där de första Europerna kom och Sydney ”föddes”. Det finns en hel del små mysiga affärer och restauranger och det ligger precis bredvid Harbour Bridge ifall man vill gå ut en bit på den eller om man är riktigt modig kanske klättra upp på den :). På vissa ställen i The Rocks är det väldigt fin utsikt över Circular Quay där ifrån går färjorna ut till öarna runt omkring. 

![alt text](/images/P1040543.jpg "Harbour bridge i Sydney")

Området Surry Hills har mycket caféer, restauranger och modebutiker är mysiga att gå runt i. Royal Botanic Gardens är värt att besöka och utforska. Trädgårdarna är väldigt välskötta och man kan se en del djur här som olika fåglar (t ex färggranna parakiter) och stora fladdermöss som hänger i klungor i träden. Det finns även en restaurang i parken och en utomhus bio. Det är en vacker utsikt över Sydney Opera House och Harbour Bridge från vissa ställen i parken.

![alt text](/images/P1090851.jpg "Fågel i Royal Botanic Gardens i Sydney")

Sydney har väldigt mycket bra restauranger och det mesta vi har ätit där var väldigt bra men det är en dyr stad. Om man vill komma undan lite billigare kan jag rekommendera att gå och äta i Chinatown. Där går det att hitta mycket billiga restauranger med bra asiatisk mat.

När vi var i Sydney gjorde vi flera olika små utflykter i staden och i närområdet. Vi tog bussen till Bondi Beach en dag och såg oss omkring, åt lunch och var på stranden. Det var en bildskön och perfekt strand men när vi väl skulle i och bada var det riktigt kallt i vattnet och då var vi ändå där i december! 

Vi har tagit färjan från Circular Quay till både Manly och Taronga Zoo. Manly var en väldigt charmig ö med flera bra stränder om man vill bada. Vattnet var bra mycket varmare där än vid Bondi Beach så vattentemperaturen beror troligtvis på hur strömmarna går. Taronga Zoo var ett bra zoo för barn med mycket olika sorters djur att titta på och en fantastisk utsikt in över Sydney.

![alt text](/images/P1040557.jpg "Circular Quay i Sydney")

En annan utflykt vi gjorde var till Blue Mountains som är en bergskedja ca 50 kilometer från Sydney. Bergen där ser blå ut pga. dimma från olja som utsöndras från eukalyptus träden som växer där. Vi åkte en busstur dit och åå vägen dit besökte vi Featherdale Wildlife Park. Där kan man om man vill få hålla i en orm, klappa koalor och kängurur och se en del andra Australiensiska djur. Det var en väldigt bra och inte så stor djurpark där djuren verkade må mycket bra och det var inte så mycket besökare där heller. Ett väldigt trevligt ställe att åka till!

![alt text](/images/P1040604.jpg "Blue Mountains utanför Sydney")

På bussturen vidare till Blue Mountains fanns mycket att se och underbar natur. Vid Blue Mountains såg vi ”The Three sisters” det är en känd och väldigt ovanlig bergs formation. Sen kan man ta den natursköna skywayen, linbanan, tåget eller helt enkelt promenera ner i skogen. Vi gjorde en kombination och tog järnvägen ner i skogen, gick en fin promenad där och linbanan upp igen. På vägen tillbaka till Sydney åkte vi buss en bit sen när vi kom till Parramatta River åkte vi båt till Darling Harbour. Det var vackert att komma in i Sydney från det hållet och vi var där i December och såg det blommande Jacaranda-träden i trädgårdarna längs floden.

![alt text](/images/P1040647.jpg "Vy över Sydney från Parramatta River")

Om du kommer till Sydney med flyg till Sydney Airport finns en del alternativ att ta sig till staden. Vi har både testat att ta en shuttle bil vilket fungerade mycket bra. Det finns även tåg som är lite billigare och tar omkring 15 minuter in till stadskärnan. Så båda alternativen fungerade väldigt bra.

Vi har även hämtat upp en hyrbil i Sydney för att sedan åka vidare. Det tar ganska lång tid att ta sig någonstans i Sydney. Det är väldigt mycket trafik och det kan vara lite bökigt om man inte är van vid vänstertrafik.




