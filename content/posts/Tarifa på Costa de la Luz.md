---
template: SinglePost
title: Tarifa på Costa de la Luz
slug: destinationer/spanien/tarifa-pa-costa-de-la-luz
status: Published
date: '2022-08-19'
featuredImage: '../../images/IMG_20220702_123359.jpg'
excerpt: >-
  This is placeholder text that our web designers put here to make sure words
  appear properly on your website. This text is going to be replaced once the
  website is completed. You are currently reading text that is written in
  English, not any other language.
categories:
  - category: Spanien
meta:
  description: Resa med barn till Tarifa i Spanien
  title: Tarifa på Costa de la Luz
---
 Tarifa är Europas sydligaste punkt på fastland och även det ställe i Europa där det blåser mest. Här blåser det året runt och vindarna kallas levante och poniente. Levante är vinden från land och kan blåsa dag och natt men formar inga direkta vågor den här vinden är vanligast på sommaren. Poniente blåser från Atlanten för det mesta en lite mildare vind än levante, den här vinden är vanligast på vintern. Stränderna här har nästan vit sand, korallsand som inte blir särskilt varm även på heta sommardagar och dom sträcker sig ända från Tarifa och bort till Cádiz med namn som Bolonia, Zahara de los Atunes, Barbate, El Palmar och Conil de la Frontera. Närmast Tarifa ligger stränderna Playa de los Lances och Playa Valdevaqueros. Tarifa är kitesurfarnas paradis, för det mesta ser man massor av kite-skärmar längs hela stranden när man kommer längs vägen i bil. På stränderna närmare Cádiz går det även bra att surfa med bräda. Man behöver självklart inte göra något utav detta, det går alldeles utmärkt att bara åka dit och sola och bada. Barnen älskar att hoppa över och kasta sig i vågorna med body board. På eftermiddagarna brukar ytvattnet komma in och vattnet blir varmare och skönare. Vid stranden Playa Valdevaqueros kan man klättra upp på sanddynerna och rulla ner om man vill eller ta en promenad så långt man ser längs stranden för att smeta in sig med lera! Både barn och vuxna kan roa sig och ha en jättetrevlig dag på stranden.

 ![alt text](/images/IMG_20220702_123359.jpg "Playa Valdevaqueros")

 Tarifa och stränderna runt där går det utmärkt att åka till över dagen om man är på semester uppe vid Costa del Sol, det tar drygt en timme från t ex Estepona ner till Tarifa. Vi har åkt dit både över dagen men också och tältat där dom ha “glamping”, det är alltså stora lyxiga tält med tre sängar i och en liten kyl. Barnen älskar det! På campingområdet finns det också swimmingpool, liten lekpark, restaurang, bar. Det kan vara en rolig upplevelse för en natt eller två. Det finns flera olika campingar längs hela kuststräckan där, se hos [Kampaoh](https://es.kampaoh.com/)

![alt text](/images/IMG_20220703_134722.jpg "Playa Tarifa")

 Staden Tarifa är mysig om man tar sig till gamla stan tycker jag. Där finns massor av olika små restauranger och butiker. Det finns också stränder längs sidorna på staden och mot Marocko som man ser väldigt väl här ifrån. Man kan ta färjan över till Tanger om man är intresserad av det, glöm inte att ta med passet i så fall. Det finns också olika utflyktsbåtar att åka med om man vill se delfiner eller eventuellt valar!  

 ![alt text](/images/IMG_20220702_131000.jpg "Sanddynor i Valdevaqueros")

 
 För att läsa mer information om administrativa saker i Spanien läs mer på [NyiSpanien](https://www.nyispanien.se/)