---
template: SinglePost
title: Storstadspuls i Madrid
slug: destinationer/spanien/storstadspuls-i-madrid
status: Published
date: '2024-04-26'
featuredImage: '../../images/madrid.webp'
excerpt: >-
  This is placeholder text that our web designers put here to make sure words
  appear properly on your website. This text is going to be replaced once the
  website is completed. You are currently reading text that is written in
  English, not any other language.
categories:
  - category: Spanien
meta:
  description: Resa till Madrid med barn.
  title: Storstadspuls i Madrid
---
Madrid med barn är fantastiskt! Det finns så mycket att göra och se överallt. Mycket museer, parker, lekparker, restauranger, affärer. Ja helt enkelt något för alla åldrar och barn. 

Vi åkte tåg till Madrid från Malaga och det var enkelt och smidigt. Tåget stannar väldigt centralt så det är enkelt att gå till hotell eller lägenhet om man inte har alltför mycket packning. Om man kommer med flyg till Madrid så går det även där ifrån tåg in till staden eller buss.

I Madrid bodde vi på ett 3-stjärnigt hotell väldigt centralt precis bredvid Gran Via. Det heter [Petit Palace](https://www.petitpalace.com/en/) och kan verkligen rekommenderas om man vill ha nära till i princip allt. Dom har flera hotell i Madrid också. Standarden på rummen var helt ok och en annan fördel om man är en stor familj är att dom har familjerum för 5-6 personer. Det finns frukost på morgonen om man vill ha det. Den var bra med mycket olika alternativ.

Vi gick väldigt mycket i Madrid man kan såklart välja att åka buss eller tåg men vi tycker att man ser mycket mer och får en bättre känsla av staden man befinner sig i om man går. 

![alt text](/images/palacioreal.webp "Palacio Real")

I innerstan är det ganska korta avstånd och det kryllar av ställen att stanna på som glasskiosker, caféer, restauranger, barer så det är enkelt att ta en paus och fylla på med lite mat eller dryck. På vår första dag i  Madrid gick vi via Puerta del Sol till Palacio Real och såg dessa delar av staden. Man kan gå in i det kungliga palatset om man är intresserad men då kan det vara bra att köpt biljetter i förväg för det är mycket folk. Sedan gick vi vidare genom La Latina och stannade på Plaza Mayor för en sangria. Vi testade pannkakor och andra brunchrätter dom var goda! På kvällen åt vi tapas på [Tapa tapa](https://tapataparestaurant.com/) maten var god men ganska dyr och det var väldigt lite man fick. Jag beställde in ett glas rött vin och det var det ynkligaste glaset jag någonsin fått men dock inte det billigaste så även om maten var god var vi tyvärr inte så nöjda. 

![alt text](/images/eloso.webp "El Oso y el Madroño")

På vår andra dag i Madrid gick vi uppåt åt andra hållet och såg Chueca och Salamanca. Sen gick vi ner till Puerta de Alcalá och gick runt i Parque de El Retiro. En mycket trevlig park att spendera dagen i när det är vackert väder. Vi åt dumplings och ramen på ett riktigt bra ställe som heter [Ramen Shifu](https://www.ramenshifu.com/ramen-shifu-atocha/). På kvällen var vi och åt hamburgare i Salamanca på [New York Burger](https://newyorkburger.es/la-carta/) dom hade goda burgare och alla var nöjda. 

![alt text](/images/parqueelretiro.webp "Parque de el Retiro")

Den sista dagen var tyvärr vädret lite dåligt men det gick att gå ute rätt så mycket ändå. Vi var på [Museo de las Ilusiones](https://museumofillusions.es/) det var ett roligt museum som barnen gillade. Det blev dumplings och ramen även denna dag på [Igo Ramen](https://www.igoramen.com/) dom hade också god mat och Totoro står i dörren om man vill ha ett kort tillsammans med den. Vi var till Plaza de España och där fanns en stor lekplats som barnen tyckte var rolig. På kvällen åt vi Siciliansk pizza som var supergod och kan verkligen rekommenderas! Den heter [Lab84](https://www.lab84.es/)

Det finns verkligen mängder med restauranger i Madrid och massor av affärer för den shoppingsugna! På Gran Via ligger en hel del teatrar som har uppsättningar av "El Rey Leon", "La Fantasmade la Ópera" mm men beställ biljetter i förväg för att kunna gå. Det finns mängder av museum i Madrid som konstmuseerna Prado, Reina Sofia och Thyssen-Bornemisza. [Sweet Space](https://www.sweetspace.com/) ska också vara ett roligt museum för barn. Om man är intresserad av rymden kan ett besök till Planetario Madrid vara intressant och för den fotbollsintresserade kan man göra ett besök på Estadio Bernabéu som är hemma arena för Real Madrid. En liten bit ut ligger Warner Park som är en nöjespark, Faunia och Zoo Aquarium som ska vara bra djurkparker. 