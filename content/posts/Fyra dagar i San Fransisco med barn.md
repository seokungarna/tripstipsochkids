---
template: SinglePost
title: Fyra dagar i San Fransisco med barn
slug: destinationer/usa/kalifornien-fyra-dagar-i-san-fransisco-med-barn
status: Featured / Published
date: '2018-03-27'
featuredImage: '../../images/P1130490.jpg'
excerpt: >-
  Etiam ac quam eget lectus venenatis ullamcorper sit amet non arcu. Nullam
  interdum arcu vitae augue pulvinar sodales. Sed non dui diam. Quisque lectus
  est, lobortis ac efficitur vitae, posuere a mauris. Phasellus ac dui
  pellentesque, lacinia risus ut, imperdiet eros.
categories:
  - category: USA
meta:
  canonicalLink:
  description: Resa med barn i San Fransisco
  noindex: false
  title: Fyra dagar i San Fransisco med barn
---
Vi landade i San Fransisco efter en långflygning ifrån Sverige med mellanlandning i New York. Hotellet vi skulle bo på hette The Metro Hotel och låg i området Haight-Ashbury. Hotellet var litet hotell med väldigt vänlig personal och man fick en familjär känsla. Runt omkring hotellet i Haight-Ashbury hittade vi många bra restauranger att äta frukost på. Eftersom vi alla hade jetlag i flera dagar gick vi inte ut och åt middag någon kväll, vi tyckte att det var lättare med barnen att köpa take away mat och äta på hotellrummet.

På vår första dag i San Fransisco bestämde vi oss för att promenera genom staden för att få en överblick över staden. Det var en bra idé eftersom vi såg mycket men ju närmare stadskärnan vi kom på Market Street desto mer skumt folk var det. Det var väldigt mycket människor där med allvarliga drogproblem, alkoholproblem och gäng som stod och hängde blandat med människor på väg till jobbet så det kändes inte helt tryggt att gå där med två små barn. Det här var klockan 10 på morgonen så jag kan bara tänka mig hur illa det kan vara där på kvällstid… Den här typen av människor fortsatte säkert i ca 2 km och då kände vi att vi inte ville gå där längre och valde att gå upp två gator och där började China Town och det var en helt annan typ av miljö och människor och kändes ungefär som att Market Street inte existerade, det var en konstig känsla.

![alt text](/images/P1130490.jpg "Golden Gate Bridge, San Fransisco")

China Town som var trevligt, vi såg Lombard Street som är känd för att vara ”den krokigaste gatan i världen”. Sen gick vi vidare till Fisherman’s Wharf och åt lunch där ute på Pier 39. Det var trevligt att gå runt där och titta på de stora sjölejonen som ligger och solar och barnen tyckte att det var jätteroligt. Vi tog en båttur där ifrån också och båten åkte ut under Golden Gate Bridge, runt Alcatraz, vi såg stadssilhuetten av San Fransisco och åkte nära sjölejonen.

![alt text](/images/P1130462.jpg "Sjölejon i Fisherman's Wharf")

![alt text](/images/P1130527.jpg "Vy över San Fransisco")

Nästa dag tillbringade vi i stort sett enbart i vackra Golden Gate Park. Det var en solig dag och barnen gillade verkligen att vara i parken. Det är en väldigt stor park där det finns lekplatser, gröna ängar, skogar, små sjöar (där man kan se sköldpaddor), titta på buffalos, besöka California Academy of Sciences eller De Young Museum om man är intresserad av konst. I slutet av parken kan man se en stor väderkvarn och tulpaner (på våren) och sen är det strand och hav. Det är en jättehärlig park och vara i om vädret är bra och du har tid för det!

![alt text](/images/P1130559.jpg "Golden Gate Park")

![alt text](/images/P1130596.jpg "Bro i Golden Gate Park")

![alt text](/images/P1130599.jpg "Sköldpaddor i Golden Gate Park")

Vår tredje dag började vi med att ta en promenad i grannskapet för att se Painted ladies (det är hus i Viktoriansk och Edvardiansk stil, målade i tre eller fler färger och med San Fransisco Downtown i bakgrunden). Precis bredvid Painted ladies ligger Alamo Square, en liten park med bra lekplats för barnen. Där såg vi en liten kolibri som flög runt, det var verkligen coolt att se! Efter det tog vi buss och spårvagn (spårvagn måste man bara ta en gång när man är i San Fransisco) ner till Embarcadero och där var vi på Exploratorium. Exploratorium passar barn i alla åldrar och det är ett jättebra och intressant ställe för vuxna också.

![alt text](/images/P1130612.jpg "Painted ladies i San Fransisco")

![alt text](/images/P1130623.jpg "Kolibri i lekpark i San Fransisco")

![alt text](/images/P1130626.jpg "Spårvagn i San Fransisco")

Efter de här dagarna hämtade vi upp en hyrbil och åkte på en dagstripp över Golden Gate Bridge och till Muir Woods för att titta på redwood träd. Där finns gigantiska redwoods och skogen lummig, smaragdgrön och härlig  att gå runt i, det gick till och med att gå med barnvagn. Efter Muir Woods åkte vi vidare till Sausalito som är en mysig liten stad mitt emot San Fransisco. Där gick vi runt lite och åt lunch. Sen åkte vi vidare runt San Fransisco bukten eftersom vi inte fick åka tillbaka på Golden Gate Bridge (enligt vår biluthyrnings firma kunde man bara åka åt ena hållet och inte fram och tillbaka). Vi åkte förbi San Quentin, Richmond och Oakland och Oakland Bay Bridge som vi åkte tillbaka på till San Fransisco är mycket större och längre än Golden Gate Bridge. Det var en mycket intressant tur och mycket att se.

![alt text](/images/P1130647.jpg "Muir Woods utanför San Fransisco")

![alt text](/images/P1130667.jpg "Redwood i Muir Woods")

Efter San Fransisco tog vi bilen och körde söderut på Highway 1 mot Monterey. 
