---
template: SinglePost
title: Great Ocean Road
slug: destinationer/australien/great-ocean-road
status: Published
date: '2018-05-25'
featuredImage:  '../../images/P1100152.jpg'
excerpt: >-
  This is placeholder text that our web designers put here to make sure words
  appear properly on your website. This text is going to be replaced once the
  website is completed. You are currently reading text that is written in
  English, not any other language.
categories:
  - category: Australien
meta:
  description: Resa med barn på Great Ocean Road
  title: Great Ocean Road
---

Efter några dagar i Melbourne åkte vi vidare mot Great Ocean Road. Vi hade bestämt oss för att åka en första sträcka till Apollo Bay och stanna där i två nätter. Det är en fantastisk väg och man vill gärna stanna överallt. Första stoppet vi gjorde var vid Bells Beach. Stranden är känd för surftävlingar och sina otroliga vågor. Det var en del surfare men inte särskilt så höga vågor när vi var där.

![alt text](/images/P1090981.jpg "Erskin Falls längs Great Ocean Road")

Sen åkte vi vidare mot Erskine Falls, ett litet, sprudlande vattenfall mitt i den grönskande skogen. Vi stannade inte särskilt länge men det var väl värt att ta en liten omväg för det. Vid Kennet River som är ett område med väldigt mycket eukalyptus och kan man se koalor i träden. Vi såg en del koalor och även en hel del röda och gröna papegojor.

![alt text](/images/P1090993.jpg "Röda-gröna papegojor vid Great Ocean Road")

![alt text](/images/P1100053.jpg "Koala vid Great Ocean Road")

I Apollo Bay finns det en lång guldgul strand som man kan promenera utmed och det kändes som en liten, mysig by. Den ligger precis vid Great Otway National Park så det är mycket gröna, gräsiga kullar omkring. I nationalparken finns en hel del koalor. Några utav dom hade ett lustigt läte för sig vilket berodde på att andra koalor kom och inkräktade på deras revir. Det var lite lustigt att se eftersom dom knappt rör sig och bara låter. Man kan promenera runt Cape Otway Light station där också. 

![alt text](/images/P1100070.jpg "Apollo Bay vid Great Ocean Road")

![alt text](/images/P1100064.jpg "Great Otway National Park vid Great Ocean Road")


Efter Apollo Bay åkte vi vidare mot Port Campbell som ligger nära Twelve Apostels Marine Park. I Twelve Apostels Marine Park gick vi upp och ner för Gibson Steps. Där kan man se ”the apostels” från stranden. Det var lite brant nerför trappen men det gick bra att bära med sig en 1-åring upp och ner. Vid Castle Rock kan man stanna och se de magnifika apostlarna väldigt bra och det går att promenera runt där eller ta en helikoptertur och se dem om man känner för det. Vi stannade också vid Lorch Ard Gorge där det var fantastiska klippformationer och vikar med turkost vatten och guldfärgad sand. Det var ett härligt ställe att gå runt vid.

![alt text](/images/P1100152.jpg "Twelve Apostels Marine Park vid Great Ocean Road")

![alt text](/images/P1100201.jpg "Lorch ard Gorge vid Great Ocean Road")

Vi var en natt i Port Campbell sedan åkte vi vidare längs Great Ocean Road, vi stannade en gång vid London Bridge och The Grotto. Sen lämnade vi Victoria och körde till Mount Gambier i South Australia.

![alt text](/images/P1100212.jpg "Lorch ard Gorge vid Great Ocean Road")

Om du åker runt med bil i Australien kan det vara bra att veta att det kan vara förbjudet att ta med sig frukt och grönsaker mellan delstaterna. När du passerar en gräns brukar det finnas sopstationer där du kan slänga det du inte får ta med och det står klart och tydligt vad man inte får ta över. Det är samma sak när du flyger inrikesflyg och på flygplatserna går det ibland runt polishundar som luktar efter frukt och grönsaker i väskorna som kommer.
