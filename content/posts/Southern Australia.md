---
template: SinglePost
title: Southern Australia
slug: destinationer/australien/southern-australia
status: Featured / Published
date: '2018-03-27'
featuredImage: '../../images/P1100299.jpg'
excerpt: >-
  Etiam ac quam eget lectus venenatis ullamcorper sit amet non arcu. Nullam
  interdum arcu vitae augue pulvinar sodales. Sed non dui diam. Quisque lectus
  est, lobortis ac efficitur vitae, posuere a mauris. Phasellus ac dui
  pellentesque, lacinia risus ut, imperdiet eros.
categories:
  - category: Australien
meta:
  canonicalLink: ''
  description: Resa med barn i Southern Australia
  noindex: false
  title: Southern Australia
---
## Mount Gambier

Det första vi gjorde när vi kom till Mount Gambier var att äta lunch på Southern Thai Café som hade fantastiskt god thaimat! Efter det åkte vi för att se Blue Lake, sjön var väldigt blå när vi var där. Om man vill kan man promenera eller jogga runt sjön. Färgen på sjön beror på vilken tid på året det är. Den är koboltblå från december till mars och sen blir den grå. Det beror troligtvis på temperaturen i sjön att den blir blå när det är varmare och sommarväder.

![alt text](/images/P1100259.jpg "Blue Lake i Mount Gambier")

I Mount Gambier besökte vi också The Umpherston Sinkhole och det var en så härlig trädgård i ett ”sinkhole”. Där fanns en sådan grönska av olika växter som lupiner, murgröna, rosa buxbom, ormbunkar och en massa andra. Mount Gambier är en stad på Limestone Coast och det här ”sinkholet” var en kalkstens grotta från början och nu har det blivit ett ”sinkhole”. Man bara måste gå till trädgården och titta och ta en liten promenad, den är fantastisk!

![alt text](/images/P1100277.jpg "The Umpherston Sinkhole i Mount Gambier")

![alt text](/images/P1100280.jpg "The Umpherston Sinkhole i Mount Gambier")


Vi tyckte inte att Mount Gambier hade så mycket mer att se och det kändes som en rätt lantlig stad med en hel del pickup bilar överallt. Men är man på resande fot med bil så var det helt klart värt att stanna till och se Blue Lake och The Umpherstone Sinkhole.

## Robe

Efter en natt i Mount Gambier åkte vi vidare till Robe som ligger vid kusten. Robe är en semesterby på Limestone Coast med fina stränder, en huvudgata med flera bra restauranger, pubar och affärer. Vi åt en väldigt bra lunch på Union Café. Om man vill ta det lugnt och vara på stranden i South Australia är Robe ett bra val att spendera några dagar i. Vi stannade bara en natt för att sen åka vidare till Adelaide. 

![alt text](/images/P1100299.jpg "Robe obelisk i Robe")

På vägen dit var vi bara tvungna att åka in till Kingston för att se ”jättehummern” och sen körde vi vidare genom Coorong National Park. Coorong är ett stort våtland med utrotningshotade blommor och växter och det finns mycket olika sorters fåglar där.

![alt text](/images/P1100317.jpg "Jättehummern i Kingston")

## Adelaide

Efter att ha åkt bil i flera dagar och bara stannat en natt på varje ställe tyckte vi att det var skönt att komma till Adelaide och bo där i en mycket bra lägenhet i fyra nätter. Vi bodde i Majestic Old Lion Apartments i North Adelaide vilket jag kan rekommendera. Det fanns bra restauranger i närheten vilket uppskattas en hel del när man har en 1-åring med sig och det var möjligt att gå till CBD. Vi hittade också en väldigt bra vinaffär 5 minuter bort från vår lägenhet som heter Melbourne Street Fine Wine Cellars. Varken jag eller min man är så förtjusta i Shiraz viner som är mycket populärt i Adelaide. Men vi hittade ett väldigt gott och prisvärt Shiraz vin där efter att ha fått hjälp av den väldigt professionella och vänliga mannen som arbetade där.

![alt text](/images/P1100350.jpg "Gata i North Adelaide")

Vi var i Adelaide över julhelgen och började juldagen med att köra upp till Mount Lofty Summit. Där uppe är det otrolig utsikt över Adelaide och dess omgivningar. Sen körde vi vidare genom staden till kusten och Glenelg beach. Där tillbringade vi resten av dagen med att gå runt, äta lunch och vara på stranden. Adelaide är en väldigt stor stad om man ska köra igenom den. De flesta människor bor i vanliga en eller tvåplans hus med trädgård och det finns inte särskilt mycket hus med lägenheter. Det är stora områden med bara hus och vägar med trafikljus så det tar ett tag att åka igenom.

Nästa dag tog vi vår bil och körde till Barossa Valley för att besöka några vingårdar. Vi åkte först till Peter Lehman. När vi provade viner där tog en utav damerna som arbetade där fram en låda med leksaker som vårt barn kunde leka med. Medans vi fick höra om vinerna och testa, det var väldigt trevligt! Sen åkte vi vidare till Saltram Cellar Door där vi åt en fantastisk lunch utomhus precis bredvid vinrankorna. Vårt sista stopp blev Jacobs Creek, där var det busslaster med människor. Det kändes tyvärr väldigt opersonligt och lite som Disneyland för vinprovare. Men vi hade en väldigt bra dag och favoritstället vi besökte var Peter Lehman. De som jobbade där var verkligen vänliga, trevliga och professionella och det betyder mycket.

![alt text](/images/P1100402.jpg "Rosa-grå papegojor i Adelaide")

En av dagarna i Adelaide spenderade vi i CBD. Vi gick dit och sedan omkring i staden. På vägen dit gick vi genom en park där vi såg rosa och grå papegojor. Vi tillbringade en stund i Adelaide Central Market där man kan köpa mycket lokal frukt, grönsaker och sen kan man äta där på någon utav restaurangerna. Efter ett par timmar i centrala Adelaide gick vi tillbaka mot North Adelaide genom Botanic Gardens. 

![alt text](/images/P1100407.jpg "Adelaide Central Market i Adelaide")



