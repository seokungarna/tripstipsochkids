---
template: SinglePost
title: London
slug: destinationer/england/london
status: Published
date: '2018-05-25'
featuredImage: '../../images/DSC02668.JPG'
excerpt: >-
  This is placeholder text that our web designers put here to make sure words
  appear properly on your website. This text is going to be replaced once the
  website is completed. You are currently reading text that is written in
  English, not any other language.
categories:
  - category: England
meta:
  description: Resa till London
  title: London
--- 
London är en stad som har allt vilket gör det rätt enkelt att vara där med barn. Om man är i centrala delarna av London kan man i princip gå överallt och blir vädret dåligt är det bara att ta tunnelbanan.

När man landar i London med flygplan är det enkelt att ta sig in till London både ifrån Heathrow och Gatwick. Från Heathrow kan man ta tunnelbana eller Heathrow Express som går till Paddington. Från Gatwick går det tåg och Gatwick Express som går till Victoria. Vi har bott på flera hotell i centrala London och eftersom vi är en familj på fem personer har vi valt hotellkedjan Premier Inn mest där man kan boka familjerum. 

## Parker
Det finns så mycket fina parker i London som är härligt att vandra runt i för hela familjen och dom har sin charm alla tider på året skulle jag nog säga. St James Park och Green Park ligger båda precis vid Buckingham Palace. Jag tycker nog att St James Park är den finare utav dom med sin sjö och alla fåglar och ekorrar som finns där. I Green Park är det mest gräsmattor och vägar i och nyttjas framför allt av folk som är ute och joggar. 

Hyde Park är en enorm park med gräsmattor som man skulle kunna tillbringa en hel dag i. Det finns en sjö, lekplatser lite här och där. En bra lekplats i Hyde Park är Diana Memorial Playground sen är det ofta evenemang av olika slag i Hyde Park som kan vara roligt. Hyde Park går ihop med Kensington Palace och där kan man också vandra runt och se på blomsterarrangemang, dricka afternoon tea i Orangeriet eller bara titta på slottet. 

![alt text](/images/P1030431.JPG "Kensington Palace i London")

Regents Park är en fantastisk park att gå och titta på blommor av olika slag i, där finns också anlagda sjöar, London Zoo och stora gräsmattor att leka på. Ifrån Regents Park kan man fortsätta till Primrose Hill, där är det stora gräsmattor och väldigt fin utsikt över London uppe på kullen!

![alt text](/images/DSC00040.JPG "Rabatter i Regents Park")

![alt text](/images/DSC02481.JPG "Bro i Regents Park")

Sen är Kew Gardens underbart att gå omkring i men det ligger en bit ut med tåg. Det är mysigt i Kew och i Kew Gardens kan man gå i en hel dag och om man vill. Det går även båt dit ifrån Embankment eller till Embankment från Kew Gardens. Det är väldigt trevligt att ta båten om det är vackert väder.

![alt text](/images/DSC02580.JPG "Växthus i Kew Gardens")

![alt text](/images/DSC02595.JPG "Näckrosblad i Kew Gardens")

## Shopping med barn

Om vi vill shoppa brukar vi passa på att göra det på förmiddagen med våra barn eftersom dom oftast är på bäst humör då och piggast. Om man håller sig runt Oxford Street finns det även bra barnaffärer att gå in i så att dom också tycker att det är roligt. Disney Store på Oxford Street är bra, Hamleys på Regent Street är enorm med en massa våningar av leksaker. Både vi och barnen brukar gilla att gå in i bokaffärer och Waterfront som ligger Piccadilly Street är en trevlig bokhandel med en stor avdelning för barn. Sen har ju även fler av varuhusen barnavdelningar.

## Museum

Det finns massor av museér av olika slag i London. Vi har besökt Natural History Museum flera gånger. Mycket pga deras fina dinosaurieutställning. Bredvid Natural History Museum ligger Science Museum som också är ett väldigt bra museum men kanske passar lite äldre barn. British Museum är kul att gå runt i och Tate Modern som är ett konstmuseum kan vara värt att göra ett besök på. Till Tate Modern kan man ta Millennium Bridge som är en gångbro över Themsen. Det brukar alltid vara något roligt konstverk utanför museét och Shakespeare's Globe ligger bredvid om man vill se den. Om man åker upp med hissen till caféet på Tate Modern har man en väldig utsikt över Themsen och staden.

## Andra sevärdheter

Buckingham Palace brukar man se väldigt bra ifrån St James Park och några månader per år är det öppet för besök. Vi var inne i Buckingham Palace med bebis i sele och ett barn på nästan 3 år, det var rätt jobbigt och vi gick med hjärtat i halsgropen. Det är mycket fina och dyra saker där och en 3-åring är inte alls pålitlig så jag skulle nog rekommendera ett sådant besök när barnen är lite större. I närheten av Buckingham Palace ligger också Westminster och Big Ben.

![alt text](/images/DSC02668.JPG "Westminister i London")

![alt text](/images/P1120792.JPG "Tower Bridge i London")

Towern har vi fortfarande inte besökt med barn men har tänkt göra det när dom är lite äldre. Där emot har vi gått utanför och tittat på borgen och gått över Tower Bridge som är en imponerande bro.

Emirates Air Line Cabel Car kan man åka om man vill ha utsikt och åka linbana över Themsen. Linbanan går från Greenwich till Royal Docks. Det är verkligen ett äventyr att göra med barnen och man är högt upp, våra barn tyckte nog att det var lite läskigt men häftigt! Om man ändå tagit sig till Greenwich kan man gå runt där en stund. Det är mysigt och fint i Greenwich där finns ett observartorie, Cutty Sark, Nollmeridianen och Greenwich Market.

![alt text](/images/DSC00084.JPG "Cutty Sark i London")

Madame Tussauds Vaxkabinett är det många som tycker är roligt att besöka. Sen är det ju många områden i London som är värda ett besök bara för att dom är mysiga att gå runt i som Camden, Notting Hill, Chelsea och området vid Temple. Tempelriddarna höll till i Temple förr och där finns Temple Church och Middel Temple. Covent Garden är också ett trevligt ställe att gå runt i. Det finns mycket restauranger där och många affärer runt omkring. En bit i från Covent Garden ligger Leicester Square, China Town och Trafalgar Square.

Ett teater besök eller en musikal på någon utav teatrarna runt Piccadilly Circus är också en väldigt rolig sak att göra med äldre barn.

Det finns helt enkelt hur mycket som helst att se och göra i London!

## Restauranger

Det finns mängder av restauranger i London för alla smaker och åldrar. I London är barn inte alltid välkomna på alla restauranger, speciellt inte små barn och det är inte alltid det finns barnstolar heller. Om man är i området runt Oxford Street är St Christopher's Place ett bra ställe att gå till med barn. Det finns många olika restauranger att välja på och det är rätt lugnt och fridfullt där. Restaurangkedjor som vi tycker är bra för mindre barn är Nando's, Wagamama, Pret a Manger och Pizza Express. Både Pizza Express och Nando's har barnmeny och just Nando's har en med fräsch och nyttig snabbmat. 

Om man vill ha en lite annorlunda restaurang och lite dyrare är t ex Sketch bra men där kan man behöva boka bord i förväg. Afternoon tea kan vara trevligt att gå på med lite äldre barn och det brukar vara bra att boka i förväg åtminstone på de populära ställena. Restaurangen på Natural Science Museum hade när vi åt där väldigt bra mat för att vara en "museum restaurang". Är man sugen på indisk mat finns det mängder av indiska restauranger runt Brick Lane vid Liverpool Street. Notting Hill är också ett trevligt ställe att gå runt i med många bra restauranger.

## Utanför London

Några utav sakerna man kan göra lite utanför London är att åka och bada i Brighton. Det hinner man lätt på en dag om man tar tåget på morgonen, det tar inte mer än en timme enkel resa. Hampsted Heath är jättefint att åka till. Om man vill se mer slott rekommenderar jag ett besök till Windsor. Windsor är en mysig liten by och slottet är spännande att se, Eton College ligger där också. Oxford kan man också åka till över dagen. Har man bil är Surrey Hills supermysigt att åka runt i. Sen om man gillar Harry Potter kan man åka till Harry Potter Studio i Watford. Vi har inte varit dit än men ska absolut åka någon gång i framtiden




