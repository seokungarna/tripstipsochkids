---
template: SinglePost
title: Kalifornien-Highway 1 Los Angeles till San Diego
slug: destinationer/usa/kalifornien-highway1-los-angeles-till-san-diego
status: Published
date: '2018-03-28'
featuredImage: '../../images/P1140169.jpg'
excerpt: This is an excerpt of Post Two
categories:
  - category: USA
meta:
  description: Resa med barn i Kalifornien
  title: Kalifornien-Highway 1 Los Angeles till San Diego
---

Efter två välbehövliga och rätt lugna dagar i Calabasas åkte vi vidare ner genom Topanga till Highway 1 igen och åkte mot Santa Monica Pier i Los Angeles. 

När vi kom till Los Angeles åkte vi först till Santa Monica Pier för att promenera runt en stund. Vi gick runt på piren och åkte en karusell. Efter det åkte vi upp till Hollywood Walk of Fame eftersom det var en av de saker vi ansåg att man bör göra när man är i Los Angeles för första gången.  Vi gick bort för att se Chinese Theatre och alla stjärnor med namn på marken det var dock lite som att gå runt i San Fransisco med mycket drogpåverkade och andra underliga människor. Men det var ok och vi såg det vi ville se och vi åt en helt ok lunch på Hooters :)

I Los Angerles bodde vi på Best Western Plus Hollywood Hills. Hotellet var ganska dyrt men det är väl antagligen de flesta hotell i Los Angeles och man behövde även betala extra på hotellet för sin bil. Rummet var ok men inget speciellt och det finns en rätt bra restaurang precis intill hotellet vilket var bekvämt för oss med barn när vi ville äta middag och frukost.

![alt text](/images/P1140161.jpg "Chinese Theatre i Los Angeles")

![alt text](/images/P1140162.jpg "Hollywood Walk of Fame i Los Angeles")

Dag två i Los Angeles åkte vi upp till Griffith Observatory och gick runt lite där. Där ha man utsikt över Los Angeles och man ser Hollywood skylten. Vi åkte till The Grove som är ett köpcentrum utomhus i Fairfax där man kan gå runt och titta i affärer och äta på restauranger. Vi var där en stund och gick runt i affärer och fikade kaffe och cheesecake på The Cheesecake Factory och det var gott. Vi åkte också runt i Beverly Hills, Hollywood etc. Nästa morgon innan vi åkte ifrån Los Angeles åt vi en riktigt amerikansk frukost i Burbank på Bob’s Big Boy och det kändes som en äkta Amerikansk familjerestaurang. Jag var inte så förtjust i Los Angeles, det är kändes svårt att få grepp om den staden. Den är så utspridd och helt omöjlig att gå runt i om man skulle vilja det. Sen finns det självklart bra och trevliga områden men det känns som att man åker i evigheter för att komma någonstans. Det tog oss runt 2 timmar att ta oss ut från Los Angeles när vi skulle åka där ifrån.

![alt text](/images/P1140169.jpg "Hollywood sign")

![alt text](/images/P1140172.jpg "Vy över Los Angeles uppe ifrån Griffith Observatory")

## San Clemente och San Diego

Vi körde vidare sen längs kusten mot San Clemente där vi har några vänner till familjen som bor och hälsade på dem några nätter. Nästan hela vägen ner dit åker man genom små städer som Newport, Laguna Beach så på den sträckan av Highway 1 är inte lika vacker och man ser inte så mycket natur.

En av dagarna när vi var där åkte vi till San Diego och tillbringade nästan hela den dagen i Balboa Park. Det var en stor och bra park att gå runt i och vi åt lunch där också. Vi körde tillbaka upp till San Clemente längs kusten och småstäderna där.

![alt text](/images/IMAG3898.jpg "Vy över Los Angeles uppe ifrån Griffith Observatory")

San Clemente verkade vara en trevlig småstad precis vid vattnet och det fanns flera bra lekparker.
