---
template: SinglePost
title: Norra England
slug: destinationer/england/norra-england
status: Published
date: '2024-09-20'
featuredImage: '../../images/bamburghcastle.webp'
excerpt: >-
  This is placeholder text that our web designers put here to make sure words
  appear properly on your website. This text is going to be replaced once the
  website is completed. You are currently reading text that is written in
  English, not any other language.
categories:
  - category: England
meta:
  description: Rundresa i norra England
  title: Norra Englande
--- 
I år valde vi att åka på en rundresa med barnen i norra England för att se och uppleva lite utav det. Det var vackert och väldigt grönt men även fast vi var där i juli hade vi rätt dåligt väder och ett par dagar med vind, regn  och cirka 11 grader så det var ingen direkt sommarvärme. Efter ett par dagar i London hyrde vi en bil och började åka norrut. 

## York
Vi började vår resa i York som är en mycket gammal stad byggd runt floden Ouse. Här har både romare och vikingar varit och lämnat spår efter sig. Det finns en mur runt staden som man om man vill kan klättra upp och vandra på. Stadskärnan är mysig med den medeltida gatan som kallas The Shambles, med höga hus, affärer och terum. Den påminner väldigt Diagon Alley i Harry Potter och tros ha inspirerat till den. Bredvid The Shambles ligger en liten marknad som är en blandning av loppmarknad och fina hantverk som virkade djur, ljus mm I York har man länge tillverkat choklad så för den som tycker om choklad rekommenderar jag ett besök i en chokladaffär. 

![alt text](/images/museumgardens.webp "Museum garden i York")

Katedralen i York är enorm och väldigt vacker att se från utsidan. Vi gick aldrig in men den är säkerligen även vacker på insidan. The Museum gardens är en vacker park där barnen kan springa runt. Här finns vackra blommor och träd och lämningar av St Mary's Abbey. För den som är intresserad av och vill lära sig lite mer om vikingarna kan jag rekommendera [Jorvik](https://www.jorvikvikingcentre.co.uk/) här kan man se en gammal husgrund från vikingatiden och åka på en liten resa i en vikingaby. Man får se hur dom levde och till och med känna lukterna av hur det troligtvis luktade. Det är lagom långt för barn och håller dom intresserade. York sägs även vara en spökstad och här kan man åka på en spökbuss och ta del av spökhistorierna som utspeltas i York. 

## Northubmerland
Efter York åkte vi upp till Englands nordöstra hörn Northumberland. Här var vädret rätt kyligt men landskapet vackert och fick lite sol en av dagarna. Här bodde vi i Alnwick som är en charmig liten småstad. Vi besäkte Bamburgh och åt lunch på trevliga The Copper Kettle Tea Rooms där dom serverade goda bakade potatisar, sallader, mackor och varma scones. Vi gick även en promenad i byn upp runt det stora slottet och ner på stranden. Det är fantastiskt vacker natur och strand med det imponerande slottet uppe på en kulle. 

I Alnwick besökte vi Alnwick Caste där vi gick runt i slottet och slottsträdgården. Här har dom spelat in Harry Potter och barnen gick på en flyga kvast lektion som var underhållanden. 

![alt text](/images/alnwickcastle.webp "Alnwick gardens i Alnwick")

Om man åker cirka 40 minuter norrut från Alnwick och ut på en havsväg kommer man till Holy Island som är det första stället i England där vikingarna landsteg när dom kom. Här kan man besöka Lindisfarne Castle och Lindisfarne Priory som är fornlämningar av det gamla kloster som vikingarna brände ner. 

## Lake District
På vägen till Lake District stannade vi vid Hadrian's wall som är en 177 km lång mur som byggdes upp av den romerska kejsaren Hadrian runt år 122 efter Kristus. Muren byggdes för att hålla barbarerna borta från Romarriket och sträckte sig alltså genom norra England, från början 4,6 meter hög och 3 meter bred. Nu är inte muren lika hög men den syns fortfarande väldigt bra på många ställen och det går att gå på den. 

![alt text](/images/hadrianswall.webp "Hadrians wall")

Lake District är fantastiskt vackert med höga berg, gröna dalar, sjöar och får på vägarna här och där. Vi bodde i Ambleside som ligger vid Englands största sjö Lake Windermere. Här kan man ta en båttur på sjön, vandra i berg eller skog, besöka [Beatrix Potter's värld](https://www.hop-skip-jump.com/) eller strosa runt i någon utav de små byarna. 

![alt text](/images/windermere.webp "Windermere i Lake District")

England är fantastiskt vackert men man kan inte lite på vädret. Här finns mycket att se och göra för både barn och vuxna! 





