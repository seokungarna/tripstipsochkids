---
template: SinglePost
title: Estepona-solkustens blomstrande stad med barn
slug: destinationer/spanien/estepona-solkustens-blomstrande-stad
status: Published
date: '2018-05-25'
featuredImage: '../../images/DSC_0577.jpg'
excerpt: >-
  This is placeholder text that our web designers put here to make sure words
  appear properly on your website. This text is going to be replaced once the
  website is completed. You are currently reading text that is written in
  English, not any other language.
categories:
  - category: Spanien
meta:
  description: Resa med barn till Estepona i Spanien
  title: Estepona-solkustens blomstrande stad med barn
---
Estepona som ligger på den spanska solkusten ca 70 kilometer från Malaga är en stad med ca 70 000 innevånare. Det ligger precis vid havet och den långa stranden Playa De La Rada där man kan ligga på stranden och sola, ta en lunch eller något att dricka på en av de många chiringuitos, jogga eller träna i något av utomhus gymmen eller promenera längs den långa strandpromenaden med färgglada, prunkande blomrabatter. Vid strandpromenaden finns tre relativt nybyggda lekplatser som ligger på rad vilket passar bra om man är ute och går med barnen som vill ta en paus för lite lek. Det finns också en del av strandpromenaden som har schackspel där man kan spela ett parti eller leka med de stora schackpjäserna som de flesta mindre barn gärna gör.

![alt text](/images/DSC_0577.jpg "Playa de la Rada i Estepona")

Med barn och speciellt lite yngre barn är Playa Del Cristo ett perfekt alternativ för sol och bad. Den stranden ligger som i en bukt och är väldigt långgrund och bra för barn att leka vid. Om man inte har med sig egen mat till stranden kan man äta på Chiringuiton Havana Beach Bar eller Chiringuiton Lolailo som finns här.  

På onsdagar och söndagar är det marknad i Estepona. Onsdagens marknad är en frukt och grönasaksmarknad men det finns självklart även kläder, smycken, kryddor, handväskor, leksaker etc. Den marknaden håller till vid Las Mesas , som ligger ovanför hamnen. Vid Las Mesas finns ett gym som har en restaurang del om man känner för att ta sig en fika, lunch eller smoothie efter att ha gått upp för den branta uppförsbacken till Las Mesas. Det ligger även en park där med stora gröna gräsmattor och en liten lekdel som kan vara en trevlig paus för barn om man går på marknaden. 

Söndagsmarknaden håller till nere i hamnen och har inte frukt och grönt men mycket kläder, handväskor, smycken etc.  Marknaderna brukar hålla på mellan ca 10-14 på dagen. 

I hamnen finns en hel del trevliga restauranger för både frukost, lunch och middag. Plan B och Vice Versa ligger en gata upp och har god mat och trevlig miljö, dom serverar även english breakfast. Nere vid vattnet finns många restauranger med spansk mat, thai, kinesiskt, italienskt, indiskt. Favoriterna för oss är Mumbai Masala och Tapa Thai. Jazzpuben, Reinaldo eller Rick's Café är trevligt om man vill gå och ta någon drink innan eller efter maten. 

![alt text](/images/DSC_0661.jpg "Plaza Manuel Alcantara i Estepona")

Gamla stan i Estepona är härlig att gå runt i! Det är smala gator mellan vita hus och längs nästan alla väggar hänger blommor för det mesta av samma sort per gata och med samma färg på krukan. Här kan man bara gå runt och njuta om man vill det eller sätta sig på någon av restaurangerna längs gatorna. Barn är välkomna på alla restauranger men som svensk barnfamilj kan det vara bra att veta att de flesta restauranger inte öppnar före 19-19:30 för middag. Det är mysigt vid Plaza de las Flores, där kan man sitta vid fontänerna och blomrabatterna och titta på folk eller om man vill äta lite annorlunda tapas och prova viner kan man besöka La Casa Del Rey. På La Surena på Plaza de las Flores äter man tapas och dom kommer in snabbt och är billiga. På gatan Calle Caridad ligger flera bra restauranger som Las Gitanillas, La Galeria, Oliva Iberoteca. Är man sugen på pasta eller pizza kan man gå till restaurangen  El Rincon Toscano som ligger på Calle Real.

![alt text](/images/DSC_0681.jpg "Gata i Estepona")

Om man är sugen på snabbmat eller hämtmat finns två Burger King i Estepona och Domino’s har bra pizza.  King Sushi som ligger i början på Avenida Litoral har en robot som serverar vilket många barn och vuxna tycker är roligt. Här betalar du ett lunch eller middags pris och kan sen äta hur mycket du vill bara du inte lämnar något på tallriken. Dom har asiatisk mat som dumplings, sushi, wok m m

Det finns andra saker än sol och bad att göra för barn i Estepona också. Vill man bada badhus kan man gå till Deportivo Supera, tänk på att i spanska badhus behöver man oftast ha badmössa. Det finns flera lekparker som Parque del Calvario, Parque de la Constitucion, Parque Huerta Nueva. Vid Estadio Municipal kan man åka rullskridskor, skateboard, cykla, sparkcykel och det finns även en skateboard och cykelbana vid Calle Cristóbal Ruis Mendez. Uppe i industriområdet finns Super Jump där man kan hoppa studsmatta här finns även VR Costa Del Sol. I nya centrumet Estepona Park kan finns spelmaskiner, bowling och VR. På Calle Alcalá Galiano finns Signum Escape Room. En del av dessa aktiviteter är populära och bör bokas i förväg. 

En bit utanför Estepona stad i Cancelada finns Kidz Kingdom som är stora inomhus lekanläggningar för lite yngre barn. Vill man att barnen ska kunna leka ute medans man själv kan ta en fika eller äta något är Los Arcos ett bra alternativ. Dom har en stor uteservering med lekdel och liten fotbollsplan för barnen. 

![alt text](/images/DSC_0711.jpg "Gibraltar klippan i Gibraltar")

![alt text](/images/DSC_3972.jpg "Den vita byn Casares")

Andra trevliga utflykter man kan göra är att åka upp på Sierra Bermeja som är berget vid Estepona. Det är en fantastisk utsikt och högst där uppe finns en liten restaurang också. Andra utflyktsmål runtomkring som kan vara roliga för barn är djurparken Selwo, Hipica Park i Sotogrande där kan man åka linbana, skjuta pilbåge, rida mm, Aventura Amazonas trädtops banor och ziplines i olika nivåer beroende på hur gammal och modig du är, åk till den vita byn Casares och titta om ni ser de stora gamarna uppe i himlen, Gibraltar för att åka upp på toppen i linbana och se aporna och den fantastiska utsikten, den vackra staden Ronda eller Puerto Banus hamn med de stora lyxiga båtarna.

![alt text](/images/DSC_1617.jpg "Viadukten i Ronda")

![alt text](/images/DSC_1628.jpg "Utsikt från Ronda")






