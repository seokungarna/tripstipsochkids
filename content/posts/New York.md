---
template: SinglePost
title: New York
slug: destinationer/usa/new-york
status: Published
date: '2018-03-28'
featuredImage: '../../images/20150514_130836.jpg'
excerpt: This is an excerpt of Post Two
categories:
  - category: USA
meta:
  description: Resa med barn i New York
  title: New York
---
New York är en stad med massor av liv och energi. Vi har resonerat som så att när man ska leta boende i New York ska man välja ett hotell/lägenhet i en skyskrapa högt upp för att uppleva just att bo högt upp i en skyskrapa på Manhattan. Det kostar lite extra men vi har tyckt att det var värt det. Sist vi var i New York bodde vi på Millennium Broadway Time Square och hade ett rum på 21:sta våningen så vi hade en bra utsikt! Hotellet ligger väldigt bra till, precis bredvid Time Square. Frukost valde vi att äta på Pret A Manger som vi anser har ett bra sortiment, har gott kaffe till hyfsat pris och är enkelt med barn. De flesta av dagarna i New York köpte vi lunch i food trucks och åt i t ex Central Park, vi hade så fint väder så det var härligt att kunna sitta ute och äta på det viset. Det blev inte heller här några middagar ute, vi köpte pizza som vi åt på hotellet eftersom barnen inte hade någon ork kvar till att gå ut och äta middag efter en lång dag i New York.

När vi var där tidigare utan barn var vi ute varje kväll på te x Planet Hollywood som är en trevlig restaurang för barn. I China Town kan man äta Peking anka (det är pannkakor som man fyller med anka, gurka och en sås). Café Sabarsky, en österrikisk restaurang på Upper East där vi åt fantastiskt god gulaschsoppa. Sen är det ju i princip omöjligt att få en dålig pizza slice i New York så det är ju alltid ett alternativ om man är hungrig :)

![alt text](/images/P1140669.jpg "Vy över New York och Empire State Building")

![alt text](/images/20150513_160425.jpg "9/11 Memorial i New York")

![alt text](/images/20150513_173245.jpg "High Line Park i New York")

Vi har gått väldigt mycket i New York, ner till södra Manhattan för att se Statue of Liberty och 9/11 Memorial och upp till Central Park. Central Park är jättebra för barn, det är mycket lekparker, när det är varmt ute finns det många ställen där barn kan springa i vatten, statyn av Alice in Wonderland är skoj för barnen också eller dammen där man kan ro båtar. High Line Park som är en park byggd på en gammal järnväg 9 meter över marken där kan man gå med barn utan att behöva oroa sig över att det ska komma bilar körande någonstans. Det var en trevlig park att gå i. Om man vill titta på utsikt utan extrema mängder människor är Top of the Rock Observation Deck ett alternativ. Där kan man åka upp på våning 69 och 70 och det är en fantastisk utsikt åt alla håll. Jag tycker att om man jämför med Empire State Building har man nog en bättre utsikt ifrån Top of the Rock och det är inte lika mycket folk. Empire State Building är väldigt trångt och mycket folk men har såklart väldigt bra utsikt också och det är ju såklart kul att ha varit där en gång.

![alt text](/images/20150514_130836.jpg "Vy över Central Park taget från Top of the Rock Observation Deck")

![alt text](/images/P1140624.jpg "Central Park")

Andra saker man kan göra med barn i New York är att besöka Madame Tussaud, The Metropolitan Museum of Art (och en hel del andra museer), gå över Brooklyn Bridge för att se Brooklyn och Manhattans sky line, ta en båttur på Hudson floden, gå och se en musikal (så himla bra och roligt!), äta cupcakes från Magnolia Bakery (finns på flera ställen i New York t ex Bleecker Street och Rockefeller) och såklart shoppa! Vi har alltid tyckt om att gå mycket när man kommer till storstäder och New York är en perfekt stad att gå i och enkelt att hitta. Vi tog inte tunnelbanan en enda gång när vi var där och det fungerade väldigt bra med barnen. Vi hade en vagn och en bärsele.

![alt text](/images/P1140683.jpg "Vårblommor och grönska i Central Park")

Man kan göra så mycket roligt och intressant i New York med barn men om dom är små blir dom rätt trötta efter att ha varit ute en hel dag. Det är så mycket intryck i New York med alla människor på gatorna, trafiken, ljuden och stora byggnader så både vuxna och barn kan bli helt utmattade efter ett par timmar. Våra barn verkade hur som helst tycka det vi gjorde var roligt och det funkade bra för dom!
