---
template: SinglePost
title: Hawaii-Big Island
slug: destinationer/usa/hawaii-big-island
status: Published
date: '2018-03-28'
featuredImage: '../../images/P1140232.jpg'
excerpt: This is an excerpt of Post Two
categories:
  - category: USA
meta:
  description: Resa med barn på Hawaii
  title: Hawaii-Big Island
---
När vi gjorde vår resa till Kalifornien åkte vi också till Hawaii som jag måste säga är en fantastisk ögrupp. Öarna är gröna med vacker natur, vattnet turkost och ljummet, stränderna härliga och god mat! 

Vi landade i Hilo som är Big Islands ”största stad” och bodde på Arnott’s Lodge. Det låg ca 5 minuter utanför Hilo nära havet. Rummen var enkla med köks faciliteter. Det regnar en hel del på den här sidan av Big Island och det fick vi erfara en utav nätterna där, det spöregnade i princip halva natten. Vi gick ner till havet ifrån Arnott’s Lodge och det var rätt häftigt där fast det såg lite farligt ut. Det var en halvö där man kunde se stora vågor krascha in i klipporna och spola in över land vilket skapade en stor damm med vatten upp till knäna ungefär. 

![alt text](/images/P1140217.jpg "Hav och stran på Big Island vid Hilo")

![alt text](/images/P1140232.jpg "Rainbow Falls vid Hilo")

I Hilo ligger Rainbow Falls som är ett vackert litet vattenfall, det åkte vi och tittade på. Det är inte så mycket att se i själva Hilo men det är nära till många andra aktiviteter. Vi åkte upp på Mauna Kea som är en gammal, vilande vulkan som är över 10 000 meter hög mätt från dess bas i havet och 4 207 meter över havet. Vi åkte upp till Mauna Kea Visitor Station som är på 2 800 meters höjd och eftersom våra barn var under 13 år är det inte rekommenderat att åka högre än så men det går att åka upp på 4 205 meters höjd och titta i teleskop där. Vi hade tagit med take away mat som vi åt där uppe vid Visitor Station, tittade på solnedgången ovanför molnen och såg stjärnor. Vi gick upp på en lite kulle där för att se solnedgången bättre och när vi gick upp dit var det lugnt och helt ok (det var lite kallt så barnen hade mössor och jackor) men när solen gick ner började det blåsa och det var rätt läskigt för det blev ganska kraftiga vindar väldigt plötsligt. När vi sen åkte ner där ifrån med bilen åkte vi genom molnen, det var verkligen en otrolig upplevelse!

![alt text](/images/P1140281.jpg "Uppe på Mauna Kea")

![alt text](/images/P1140290.jpg "Utsikt från Mauna Kea")

Efter våra två nätter i Hilo åkte vi vidare till Kailua-Kona för ett par nätter. På vår väg dit åkte vi  söderut runt ön via Hawaii Volcanoes National Park där vi åkte runt ett par timmar. Vi gick genom en lavatunnel som våra barn tyckte var lite läbbigt. Vi körde ner till havet och på vägen dit såg man oändliga mängder av stelnad lava. Sen kan man se den ständigt aktiva vulkanen Kilauea här.

![alt text](/images/P1140331.jpg "Stelnad lava i Hawaii Volcanoes National Park")

![alt text](/images/P1140336.jpg "Lavavy i Hawaii Volcanoes National Park")

![alt text](/images/P1140367.jpg "Vulkanaktivitet i Hawaii Volcanoes National Park")

I Kailua-Kona bodde vi på Courtyard by Marriott King Kamehameha’s Kona Beach Hotel. Rummet, gymmet, poolen och restaurangen var bra och det finns en perfekt liten, lugn strand precis utanför hotellet som var utmärkt för familjer med små barn. Vi åt frukost på andra sidan vägen varje dag på en restaurang som heter Splashers Grill och som serverade väldigt bra frukost och även middag. Om man vill äta lite billigare här finns det massor av kedjor som Pizza Hut, Taco Bell, Burger King etc. om man åker till shopping centrena på andra sidan den stora vägen Kuakini Hwy. Om man går åt andra hållet längs Ali’i Drive till citykärnan kan man hitta en massa caféer, restauranger, barer och affärer. På  Scandinavian Shave Ice kan man köpa”shaved ice” om man vill prova det. 

![alt text](/images/IMAG4068-1.jpg "Shaved Ice i Kailua-Kona")

![alt text](/images/P1140376.jpg "Havssköldpadda i Kailua-Kona")

När vi var vi Kailua-Kona tog vi det mest lugnt på hotellet och låg på stranden och badade pool. Men vi åkte även ut på lite utflykter till stränder norr om Kailua-Kona  och där såg vi jättestora havsköldpaddor på stranden. Vi åkte även ner till Pu’uhonua O Hõnaunau National Historical Park. Det är en helig plats där du kan se en uppbyggd Hale O Keawe vilket är en begravningsplats för styrande monarker. Det finns också en kunglig fiskdamm och en uppbyggd by. Man kan se mycket färgglada fiskar i vattnet här och det är troligtvis ett bra ställe att snorkla på.

![alt text](/images/P1140407.jpg "Pu'uhonua O Hõnaunau")

![alt text](/images/P1140474.jpg "Akaka Falls på Big Island")

Eftersom vi ville se så mycket som möjligt av Big Island åkte norrut och runt ön på vägen tillbaks till Hilo. Stopp som man kan göra är Waipi’o Lookout som är en utsiktsplats över en dal med smaragdgrönt gräs och skog som stupar ner i det blåa vattnet. Akaka Falls är också värt att stanna vid. Där går man en väg till fallen genom regnskog, bambu etc. vilket var en härlig väg att gå med barnen och var inte alltför lång att gå. Vägen från Honokaa ner till Hilo var väldigt fin med mycket vackra ställen och man hade kusten på ena sidan och frodig regnskog på den andra. 
